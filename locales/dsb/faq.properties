# faq page
faq_header=Ceste pšašanja za pósćiwarje
faq_donate_link=něnto pósćiś
faq_intro=How su nejcesćejše pšašanja wó pósćiwanju na załožbu Mozilla Foundation. Jolic how njedostanjośo žedno wótegrono na swójo pšašanje, stajśo se pśez <a href="mailto:donate@mozilla.org">donate@mozilla.org</a> z nami do zwiska.
faq_item_1_header=Kak mógu pósćiś?
faq_item_1_paragraph=<a href="https://donate.mozilla.org/">Woglědajśo se do toś tógo wótkaza, aby direktnje pśez kreditowu kórtu abo PayPal wěsće online pósćił</a>. Za pśidatne móžnosći pósćiwanja - na pśikład šek, bitcoin abo bankowu pśepokazanku - woglědajśo se do našogo <a href="https://donate.mozilla.org/ways-to-give">boka Dalšne móžnosći pósćiwanja</a>.
faq_item_2_header=Kak šćita Mozilla móje wósobinske daty?
faq_item_2_paragraph_a=Staramy se wó priwatnosć našych pósćiwarjow a źiwamy na naše <a href="https://www.mozilla.org/privacy/principles/">zasady priwatnosći</a>. Mozilla wěri, zo kuždy by měł swóje daty kontroěrlowaś a wužywa wěcejwarstwowe wěstotne kontrole a napšawy. Aby wěcej zgónił, cytajśo pšosym <a href="https://www.mozilla.org/privacy/">pšawidła priwatnosći Mozilla</a>.
faq_item_2_paragraph_b=W někotarych padach, gaž pósćiwaśo Mozilla pśez tśeśego póbitowarja ako <a href="https://www.paypal.com/webapps/mpp/ua/privacy-full">PayPal</a> abo <a href="https://stripe.com/privacy/">Stripe</a>, teke toś te organizacije gromaźe wužywarske daty.
faq_item_3_header=Cogodla jo mója adresa trěbna za pśeźěłowanje pósćiwanki?
faq_item_3_paragraph=Rozmějomy, až waša priwatnosć jo wjelgin wažna. Pšosymy wó minimalnu tšochu datow, kótarež su za pśeźěłowanje pósćiwankow z kreditoweju kórtu trěbne, inkluziwnje adrese zliceńkow. To zmóžnja našomu słužbywugbaŕjeju, wašu identitu pśekontrolěrowaś, wašo płaśenje pśeźěłaś a wobšudnikojskim wobśěžkanjam wašeje kreditoweje kórty zajźowaś. Źaržymy waše daty priwatne - jolic maśo pšašanja, pśecytajśo pšosym naše <a href="https://www.mozilla.org/privacy/">pšawidła priwatnosći</a>. Jolic lubjej njocośo naš pósćiwański formular online wupołniś, móžośo <a href="https://donate.mozilla.org/ways-to-give">šek pśez post słaś</a> abo direktnje <a href="https://donate.mozilla.org/paypal-donate">pśez PayPal</a> pósćiś.
faq_item_4_header=Źo mógu šek słaś?
faq_item_4_paragraph_a=Pšosym sćelśo swój šek na:
faq_item_4_paragraph_f=Za wšykne šeki w kanadiskich dolarach musy Mozilla wobźěłowański płaśonk 5 US-dolarow na wupłaśony šek płaśiś.
faq_item_4_paragraph_g=Jolic bydliśo zwenka USA a Kanady a cośo nam šek w drugej měnje ako US-dolary a kanadiske dolary wupisaś, źiwajśo pšosym na to, až naša banka wobśěžyjo nas z płaśonkom 45 US-dolarow za pseźěłowanje kuždego šeka w drugej měnje ako US-dolary abo kanadiske dolary.
faq_item_5_header=Mógu bitcoiny pósćiś?
faq_item_5_paragraph=Jo! Aby pśez bitcoin pósćił, woglědajśo se pšosym do <a href="https://donate.mozilla.org/give-bitcoin/">toś togo wótkaza</a>. Za pšašanja wó pósćiwanju pśez bitcoin, pśecytajśo pšosym naše <a href="https://wiki.mozilla.org/Donate_Bitcoin">ceste pšašanja nastupajucy bitcoin</a>.
faq_item_6_header=Kak mógu pósćiwańske napšašowanje na startowem boku Firefox znjemóžniś?
faq_item_6_paragraph_a=Pósćiwańska kampanja skóńcyjo se 31. decembra, ale móžośo pósćiwańsku pokazku wótwónoźeś. Aby to cynił, klikniśo na „X“ na boku.<a href="https://webmaker.desk.com/customer/portal/articles/2257751-how-to-turn-off-the-donate-promotion-on-start-page">Klikniśo how za instrukcije</a>.
faq_item_6_paragraph_b=Comy priwatnosć a daty šćitaś, kótarež słušaju našym pósćiwarjam, to groni, wobgranicujomy „slědowanje“ informacijow a datow, kótarež sćelomy pśez systemy. To šćita waše sensibelne daty, ale wóznamjenijo teke, až njamóžomy startowy bok Firefox pśiměriś, gaž sćo pósćił.
faq_item_7_header=Kak se mója pósćiwanka wužywa?
faq_item_7_paragraph_a=Dobre gótowaś jo pla Mozilla źěl našeje baze. Aby zgónił, kak se waša pósćiwanka wužywa, klikniśo <a href="https://www.mozilla.org/foundation/">how</a>.
faq_item_7_paragraph_b=Móžośo <a href="https://www.mozilla.org/foundation/documents/">how</a> wěcej drobnostkow wó wudankach a zastojanju Mozilla dostaś.
faq_item_8_header=Produkty Mozilla kaž na pśikład Firefox njewunjasu zasłužbu?
faq_item_8_paragraph_a=Firefox wuźaržujo se wót Mozilla Corporation, dopołnego towaristwa załožby Mozilla Foundation. Lěcrownož Firefox napórajo zasłužby - głownje pśez pytańske partnarstwa - toś te zasłužby inwestěruju se zwětšego zasej do Corporation. Procowanja załožby Mozilla Foundation za kubłanje a zastupowanje zajmow, kótarež wupśestrěwaju se pśez někotare kontinenty a pśigranjaju se milionam luźi, pódpěraju se pśez dobrotne pósćiwanki.
faq_item_8_paragraph_b=<a href="http://mzl.la/1wSPI66">How</a> zgónijośo wěcej wó toś tom rozdźělu.
faq_item_9_header=Chto pósćiwa na Mozilla?
faq_item_9_paragraph=Łoni jo 400.000 luźi na Mozilla pósćiło, aby strowje interneta wuchowało. Załožba Mozilla Foundation dostawa teke pódpěru we formje financielnych pódpěrow drugich wjelikich załožbow kaž na pśikład Knight, MacArthur a Ford.
faq_item_10_header=Dostanu technisku pódpěru za móju pósćiwanku?
faq_item_10_paragraph=Kuždy móžo technisku pódpěru za produkty Mozilla dostaś, gaž woglědujo se do <a href="https://support.mozilla.org/questions">foruma pomocy</a>. Mozilla njepóbitujo technisku pódpěru abo rozšyrjonu technisku pódpěru ako zarownańske wugbaśe za pósćiwanku.
faq_item_tax_header=Dajo se mója pósćiwanka wót danka wótsajźiś?
faq_item_tax_paragraph_a=Załožba Mozilla Foundation jo za wše wužytna organizacija w Kaliforniskej, kótaraž jo pó IRC 501(c)3 wót zasłužbowego danka USA wuwólnjona a pósćiwanki daju se wót danka wótsajźiś za luźe w USA (wukrajniki z dowólnosć k pśebywanju a staśany USA). Dankowy numer załožby Mozilla Foundation jo 20-0097189.
faq_item_tax_paragraph_b=Jolic bydliśo zwenka Zjadnośonych statow, stajśo se pšosym ze swójim dankowym wobradowarjom do zwiska, lěc móžośo swóju pósćiwanku wót danka wótsajźiś.
faq_item_tax_paragraph_c=W paźe wětšych financielnych pódpěrow musymy snaź IRS mjenja a adrese k wěsći daś. Mozilla jo pó kazni zawězany, toś te informacije za wětše pósćiwarje a wěcne pódpěry ako ekwiwalent gótowych pjenjez kaž akcije a bitcoin w gódnośe 5.000 dolarow.
faq_item_11_header=Kak mógu ze swójim pšawidłownym pósćiwanim pśestaś abo pósćiwanje změniś?
faq_item_11_paragraph=Jolic sć PayPal za pšawidłowne pósćiwanki zarědował, musyśo se <a href="https://www.paypal.com/">pla swójogo konta PayPal pśizjawiś</a>, aby změny pśewjadł abo pśetergnuł. Jolic sćo kuždy mjasec pśez kreditowu kórtu pósćił, sćelśo pšosym pśez <a href="mailto:donate@mozilla.org">donate@mozilla.org</a> mejlku na naš team pomocy. Pódajśo e-mailowu adresu a mě, kótarejž sćo wužył, aby pósćił a wopytajomy wam w běgu dweju wobchodneju dnjowu pomagaś.
faq_item_12_header=Mógu w drugich pjenjezach ako US-dolary pósćiś?
faq_item_12_paragraph=Jo. Wužywajśo na našom <a href="https://donate.mozilla.org/">formularje online</a> wuběrańske pólo na formularje, aby jadnu z wěcej ako dweju dwanastkowu pjenjez wubraś. Móžomy papjerjane šeki w drugich pjenjezach ako US-dolary akceptěrowaś, lěcrownož jich pśeźěłowanje za nas drožej było.
faq_item_13_header=Akceptěrujośo akcijowe pósćiwanki?
faq_item_13_paragraph=Akceptěrujomy principielnje pósćiwanki w formje zjawnje wikowanych akcijow a zapśimujomy w jadnotliwem paźe teke druge akcijowe pósćiwanki. Stajśo se pšosym z nami pśez <a href="mailto:donate@mozilla.org">donate@mozilla.org</a> za dalšne informacije do zwiska. Wy by měł swójogo dankowego wobradowarja konsultěrowaś, aby zgónił, do kótareje měry dobrotne pósćiwanki daju se wót swójstwa kaž akcije wót danka wótsajźiś a kótare dokumenty trjebaśo, aby wótśěgnjenje pominał.
faq_item_14_header=Tuchylu njamógu pjenjeze pósćiś, mógu Mozilla na drugi nałog pomagaś?
faq_item_14_paragraph=Absolutnje! Rozmějomy, až nic kuždy móžo našu misiju financielnje pódpěraś, ale jo wjele móžnosćow, aby wy Mozilla pomagał a źěl našogo zgromaźeństwa był. Pópšawem samo wuspěch našeje misije wótwisujo wót wobźělenja luźi kaž wy. Pytajśo <a href="https://www.mozilla.org/contribute/">tu</a> za nejlěpšeju móžnosću za was, aby se našomu zgromaźeństwu k dispoziciji stajił.
faq_item_15_header=Komu mógu pšašanja wó pósćiwanju páez mejlku słaś?
faq_item_15_paragraph=Jolic maśo pšašanje wó pósćiwanju na załožbu Mozilla Foundation, stajśo se pšosym pśez <a href="mailto:donate@mozilla.org">donate@mozilla.org</a> z nami do zwiska. Buźomy naše nejlěpše cyniś, aby my se pla was w běgu 72 góźin pśizjawili. Jolic trjebaśo technisku pódpěru za produkty kaž Firefox, wobrośćo se pšosym na <a href="https://support.mozilla.org/">Pomoc Mozilla</a>.
